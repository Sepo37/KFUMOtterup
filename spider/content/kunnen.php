<h2 id="info">
    Hvad skal jeg kunne?
</h2>
<p>
    Mange folk tror, at de skal være en super-spejder og kende alle knobene lige fra begyndelsen for at blive leder. Det er ikke sandt! Du behøves ikke at kende alle knobene og kunne tænde et bål med 2 pinde. Alt hvad vi forventer er at du er frisk på at lære tingene hen ad vejen. Derudover, skal du kunne holde hovedet koldt selvom tingene godt kan blive lidt stressende. Du skal også være glad for at være sammen med mennesker og være god til at samarbejde. Her i Otterup KFUM spejderne tror vi meget på “Learning by doing” og det gælder både børn og voksne.

Der er også nogle folk der tror, at det er nødvendigt at have et barn, der er spejder, før de kan blive spejderleder. Det er heller ikke nødvendigt.

Hvis du vælger at blive leder her, så skal du være forberedt på at du vil blive sat til at hjælpe hos vores bæver og ulve spejdere (6-12 år).

Hvis du er nysgerrig men stadigvæk ikke er sikker på, om det er noget for dig, så tilbyder vi en prøveperiode. Det vil være 4 uger hvor du kommer med til vores spejdermøder og prøver at være spejderleder. Os andre ledere vil fungere som mentorer og vi vil selvfølgelig guide dig gennem oplevelsen. Hvis du er interesseret i at deltage i prøveperioden, så kan du bare dukker op til vores møder om onsdagen mellem 17:00 - 18:30, eller du kan ringe til vores gruppeleder Charlotte på 24 98 88 72.

Hvis du vælger at blive leder, så får du også adgang til en række kurser såsom Roland kurserne. Det er kurser der vil hjælpe med at udvikle dine spejderleder skills. Du kan læse mere om kurserne <a href="https://spejdernet.dk/uddannelse/tag-paa-kursus/">her</a>. 
</p>