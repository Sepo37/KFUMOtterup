<h2 id="info">
    Hvad er en spejderleder?
</h2>
<p>
    Det er i de seneste par år blevet mere populært at blive spejder og her i Otterup KFUM gruppen har vi fået mange nye medlemmer hos vores bæver og ulveflok. Derfor har vi brug for flere spejderledere til at passe på vores spejdere og hjælpe dem når det er nødvendigt.

    Man kan sige at en spejderleder er en blanding mellem en lærer og en pædagog. Vi passer på børnene og leger med dem, men vi underviser dem også i spejderlivet. Det kunne fx. være hvordan man laver mad over bål, binder knob, eller hvordan man styrker en gruppes sociale bånd.

    Som en spejderleder vil du være med til at planlægge spejdermøderne for hver sæson. Sæson 1 er mellem januar og maj + en sommerlejr. Sæson 2 er fra august til begyndelsen af december + juletræssalg gennem resten af december. Ud over planlægningsmøderne, så vil der også være nogle grupperådsmøder fra tid til anden, hvor lederne og grupperådet mødes for at opdatere hinanden om hvordan tingene står til. Os ledere har også nogen gange hyggemøder, hvor vi spiser noget mad sammen eller laver en fællesaktivitet.
</p>